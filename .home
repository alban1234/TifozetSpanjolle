La Liga, Barcelona “ok”, Reali i Madridit hap “fals”

Barcelona është tepër e fortë për Espanyol. Katalasanit arritën të fitonin 2-0 në “Cornella-El Prat” në javën e 37 të La Ligas dhe të parafundit të sezonit. Fillimisht ishte Sanchez ai që çoi në avantazh skuadrën e Vilanovës në minutën e 14 të takimit, ndërsa goli i dytë për blaugranat u shënua nga Pedro Rodriguez 5 minuta përpara përfundimit të ndeshjes. Me këtë fitore Barça shkon në kuotën e 97 pikëve dhe nëse triumfon në sfidën e fundit mund të arrijë dhe rekordin e 100 pikëve në kampionat që e realizoi dhe Reali i Madridit sezonin e kaluar.

Nga ana tjetër madrilenët janë ndalur nga Real Sociedad, ku ndeshja përfundoi në barazim 3-3. Goli i Prieto në minutën e 90 shmangi humbjen e vendasve teksa më parë për Sociedad kishte shënuar Pardo e Griezmann. Për “Los Blancos” realizoi Higuain 6’, Callejon 57’ e Khedira 80’. Galaktikët renditet të dytët me 82 pikë.

Në takimet e tjera u morën këto rezultate: Valencia-Granada 1-0, Atletico Madrid-Mallorca 0-0, Real Betis-Zaragoza 4-0, Malaga-Deportivo 3-1, Athletic Bilbao-Levante 0-1, Getafe-Rayo Vallecano 1-2, Osasuna-Sevilla 2-1 e Valladolid-Celta Vigo 0-2.
